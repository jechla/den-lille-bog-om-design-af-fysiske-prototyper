# Idégenerering

For at kunne komme på ideer forudsættes der et element af kreativitet. Og her er det vigtig at sige, at man ikke kan være kreativ på kommando. Ligesom man ikke kan hygge sig på kommando. En beskrivelse, af hvad der skal til for at være kreativ, kan findes [her](https://youtu.be/Pb5oIIPO62g?feature=shared) i en noget gammel udgave (og med et utal af "hvor mange ... skal der til for at skifte en pære?" vittigheder). Den gode nyhed er, at kreativitet ikke er et medfødt talent, men noget vi alle kan.

Lad os antage, at vi er i en situation, hvor vi er i stand til at være kreative. Hvordan får vi skabt nogle ideer? Ofte vil man ty til en brainstorm. Dog har fysiske prototyper, som vi behandler her, det indbygget i sig, at der er nogen, der gør noget med et eller flere objekter. Så et alternativ til brainstormen er bodystorming.

## Bodystorming
Udgangspunktet er, at vi har en problemstilling, vi ønsker at udforske. Bodystorming kan minde om improviseret teater, uden dog helt at være det. Tanken er, at deltagerne spiller rollerne af personer, computere og andet, der optræder i den problemstilling, der er fokus. Efter hver gennemspilning diskuterer deltagerne, hvad der gik godt, og hvad der kunne ændres?

Hvis vi nu undersøger problemstillingen om, hvordan vi husker at låse døren? Så kan vi eventuelt begynde med at udspille en almindelig situation, hvorefter vi forholder os til, hvad der kan gå galt? En får måske en idé om en alarm. Vi kan så spille situationen, hvor der er en alarm, der hyler, hvis man glemmer at låse døren efter sig. Så en person er alarmen, og en er den der skal låse op og i. Så kan det være, at vi blive enige om, at det er irriterende med en alarm... kan døren ikke bare låse sig selv? Så udspilles det som situation. 

Nu er der en, der får den idé, at det kunne være rart, at døren opfører sig ligesom en bildør, hvor man "bare" trykker på en knap. Så udspilles denne idé. Der er en, der kommer til at tænke på, at man nogen gange har brug for at komme meget ind og ud, med for eksempel indkøb eller andet. Det giver anledning til en ekstra alternativ måde at åbne døren på.

Det ovenstående er et tænkt eksempel. Men ofte skal der flere forsøg til, før vi ender med noget brugbart.

Der nogle råd i forbindelse med bodystorming.
* Sig ikke nej, det ødelægger udførelsen.
* Hvis du får en god idé undervejs, så gem den og prøv at gennemspille den bagefter.
* Vær opmærksom på om noget føles godt eller dumt. Det kan være en indikation af, at noget virker eller ikke virker. Men sig det først efter situationen er gennemspillet
* Det kan også senere være nødvendigt med en nye gennemspilninger af situationer.