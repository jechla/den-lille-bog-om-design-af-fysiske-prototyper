# Consistency

|Definition: Consistency|
:-|
|Er det muligt at genbruge viden fra tidligere situationer til at lære at anvende tingen? Genbruger tingen allerede kendte elementer?|

## Et eksempel på dårlig consistency
![Dårlig consistency](./assets/fysiskprototype.png)

I afsnittet om [prototyper](prototyper.md#fysiske-prototyper) havde vi et eksempel på en fysisk prototype, der skulle få folk til at gå i et bestemt tempo. Ved afprøvning viste det sig, at de tre ikoner (pil frem, vandret streg, pil tilbage) ikke havde den ønskede effekt. I stedet for at blive opfattet som at skulle gå hurtigere (billede 2), holde hastigheder (billede 3) eller gå langsommere (billede 4), så blev de opfattet sådan, at hvis pilen pegede frem, så skulle man gå frem. Hvis blive pegede tilbage, så skulle man baglæns, og hvis der var en vandret streg, så skulle man stoppe. Med andre ord, så var de tre ikoner ikke konsistente med, hvordan de normalt bliver opfattet. Og brugerne kunne derfor ikke overfører deres viden fra tidligere til denne ting.

## Et eksempel på god consistency
![God consistency](./assets/consistency-good.png)

Denne bog har følgende tre ikoner øverst til venstre (lige efter oversigten). Det første ikon kaldes en "burgermenu" (eller "hamburgermenu"), og vi ved, at det en menu, der giver adgang til noget mere. Luppen ved vi også betyder, at vi kan søge. Penslen, kan vi gætte på, har noget med farver at gøre. Dermed kan vi netop overføre viden fra tidligere brug af hjemmeside til denne hjemmeside.