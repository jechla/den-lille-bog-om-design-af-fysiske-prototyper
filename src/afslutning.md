# Afslutning

I denne lille bog har vi gennemgået en del af det at arbejde med fysiske prototyper. Særligt har vi præsenteret metoden storycoding. Formålet med denne metode er at få virkeliggjort, de ideer man har i en fysisk prototype. Metoder er dog aldrig perfekte, for eksempel, så "glemte" vi en tilstand, da vi lavede vores nøgle. Dette peger om ikke andet på, at metoden storycoding kan anvendes, men at test er nødvendige.

Når nu vi har en fysisk prototype, så er vi ikke færdige. Det er nu, at brugertest kommer i spil. Så prototypen må afprøves og tilrettes efter det feedback vi får. Faktisk er designprocessen kun lige begyndt, og der vil være meget arbejde, der skal laves, før der er et endeligt produkt -- hvis man overhovedet når så langt.