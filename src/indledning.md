# Indledning
Den lille bog om design af fysiske prototyper hedder sådan, fordi den kun berører et meget lille hjørne af et meget stort emne. Der er med andre ord truffet nogle valg. Det første valg er hvem bogen henvender sig til? Her er svaret, at det er gymnasieelever med informatik på C-niveau, der ikke har lært at programmere endnu. Dette valg har indflydelse på, hvilken platform vi vil arbejde på. Her har vi valgt [micro:bit](https://makecode.microbit.org) , som er hurtig at gå til og som ikke kræver meget i forhold til programmering. Man kunne godt have valgt noget andet, og det kan ikke udelukkes, at det der foreslås her kan anvendes med andre platforme.

Udgangspunktet er ikke programmering, men derimod design. Det er ikke det samme som, at der ikke optræder programmering. Det vil være sådan, at programmering er et værktøj til at få et design til at virke.

I forhold til design er der nogle ting, der mangler og som kunne tilføjes. Men bogen er tænkt som en indledning og ikke som et fuldstændigt katalog overdesignteknikker. 

## Licens
Denne bog er copyright (c) 2024 af Jens Chr. Larsen. Bogen er udgivet under en [CC-BY-SA 4.0](https://creativecommons.org/licenses/by-sa/4.0/) licens. Hvilket giver ret til at anvende bogen i vid udstrækning. Bogens kildekode kan findes på [github](https://github.com/jechla/den-lille-bog-om-design-af-fysiske-prototyper).